---
name: Anne Walsemann
tags:
  - artiesten
bio: >-
  Anne Walsemann (84) was én showdanseres in het Parijse Lido én een van de
  eersten in

  Nederland die dansten en doceerden volgens de moderne danstechnieken van de Amerikaanse

  Martha Graham. Naast de dans was er ook Tai chi. ‘Dat zal ik blijven doen tot mijn graf.’

  Het is nog vroeg in de ochtend. Anne, die met vierentwintig andere dames op leeftijd in een

  Amsterdams hofje woont, heeft de mooie tuin voor zich alleen. Geconcentreerd en langzaam doet

  ze haar dagelijkse Tai chi-oefeningen. Strekt zich uit naar de zon. Haar fiere houding en gratie

  verraden dat ze een leven vol dans achter de rug heeft. Maar ook haar manier van Tai chi

  beoefenen heeft iets van moderne dans. ‘Ooit zei iemand die me zo bezig zag, dat ze nog nooit

  iemand zo raar had zien dansen.’ 

  We gaan achter in de tuin zitten. Anne woont elf jaar in het hofje en alle bewoners zijn eraan

  gewend dat ze elke dag Tai chi doet. ‘In het begin dachten ze: die doet maar wat, maar sinds ik de

  bewoners lesgeef beginnen ze het te begrijpen en krijg ik respect.’

  Ook buiten de muren van het hofje is haar naam bekend. Deze zomer werd ze gevraagd om in het

  buurthuis een zomercursus te geven aan ouderen. Een paar dagen voor ons gesprek volgde ik

  daar op haar uitnodiging een les Chi kung-oefeningen, nauw verwant aan Tai chi. Op een

  ontspannen, leuke manier leerde ik met een groep jeugdige oudere dames van Anne ‘de

  kraanvogel’ en andere oefeningen die je jong en soepel houden. Als je ouder wordt verharden je

  zenuwen, en als je je armen beweegt zoals een kraanvogel zijn vleugels, dan verzacht je de

  zenuwen van je schouders en krijg je ruimte. Daarnaast stimuleerden we onze energiebanen door

  op onze armen en benen te kloppen. ‘Oefeningen die je elke dag kan doen om lekker oud te

  worden,’ aldus Anne, die daar zelf het beste voorbeeld van is.


  Aan die lekkere oude dag ging een spannend en veelbewogen leven vooraf. Met alles wat Anne

  heeft meegemaakt zou je dit blad met gemak kunnen vullen. Ze bracht haar jeugd door in een

  kindertehuis nadat haar vader was gestorven en haar moeder de zorg voor de acht kinderen niet

  aankon. Toen ze in het kindertehuis kwam wist ze direct: nu sta ik er alleen voor. Zonder dat

  iemand er weet van had maakte ze later schoon bij haar broer, die in ruil daarvoor haar balletles

  betaalde. Dansen was wat ze het liefste wilde. 

  Balletlessen

  Op haar negentiende vertrok ze met honderd gespaarde guldens met de boot naar Londen. Ze

  wilde weg. Na drie nachten bij het Leger des Heils had ze nog maar zes shilling op zak. Ze ging op

  een bankje in het St James&#39;s Park zitten en besloot te wachten tot er iets gebeurde. Die gedachte

  was zo geruststellend dat ze totaal ontspande. Op het bankje ontmoette ze een mooie, grote

  Ghanese man die haar meenam naar een au pair-bureau, dat haar bij een goed gezin

  onderbracht. En zo, binnen een paar uur, had ze van helemaal niks álles wat nodig was om het

  goed te hebben. De mogelijkheid om Engels te leren, balletlessen te nemen én zakgeld te krijgen!

  In Ierland ontmoette ze ‘Miss Bluebell’, die haar uitnodigde om in het Parijse Lido te komen

  dansen, bij de Bluebell Girls. Alleen lange meisjes mochten meedoen. Ze heeft nog steeds een

  map met gekleurde veren van de kostuums. Terug in Nederland werd ze door danser Koert Stuyf

  uitgenodigd om mee te doen in zijn Contemporary Dance Company in Amsterdam, waar ze vier

  jaar danste volgens de Martha Graham-techniek, die haar weer zo inspireerde dat ze haar eigen

  studio in Den Haag begon. 

  Eindeloze herhalingen

  In die tijd, meer dan vijftig jaar geleden, zag ze een affiche met daarop een kleine Chinese man die

  stralend, met hoog opgeheven armen langs het strand liep. Zijn uitstraling was zo mooi dat ze

  dacht: dat wil ik ook. Hij gaf een workshop Tai chi in Duitsland; ze ging ernaartoe en het klikte. Zijn

  naam was Gia fu Feng. Hij leerde haar de choreografie, de bewegingen, de ademhaling. ‘Maar ik

  heb het zelf moeten uitvinden door eindeloze herhalingen en oefeningen. Je voelt of het goed zit.’ 

  Eén keer in de week neemt ze een dag vrij en gaat ze lopen en zwemmen buiten de stad. ‘Maar

  dan,’ zegt Anne, ‘kan ik niet wachten totdat ik de volgende morgen weer kan beginnen met Tai chi.

  Elke keer leer ik weer bij. Heerlijk. Ik blijf dit gewoon lekker doen tot het graf.’
masterclass_participant: false
---
