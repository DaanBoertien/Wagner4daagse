---
name: Dirk Luijmes
bio: >-
  Na zijn conservatoriumopleiding (orgel, klavecimbel, kerkmuziek) en
  universiteitsstudie

  (muziekwetenschap) is Dirk Luijmes op diverse terreinen in de muziekwereld actief. Hij won prijzen

  bij verschillende (inter)nationale orgelconcoursen – waaronder de European Organ Improvisation

  Competition. De laatste decennia profileert Dirk zich onder meer als professioneel

  harmoniumspeler; door het vakblad Luister werd hij inmiddels tot ‘de Harmoniumspeler des

  Vaderlands’ gedoopt. Meer dan vijfentwintig componisten onder wie Willem Breuker, Daan

  Manneke en Guus Janssen) schreven werken voor hem. Als uitvoerend musicus trad hij op van

  New York tot Vilnius (Litouwen) en van Santiago de Chile tot Bergen (Noorwegen). Zo was hij te

  horen met het Koninklijk Concertgebouworkest, het RIAS Kammerchor, het Nederlands

  Kamerkoor, en ensembles als Amsterdam Sinfonietta, het ASKO-Schönberg Ensemble, Oxalys en

  Het Collectief.

  Luijmes was te beluisteren op toonaangevende podia als het Concertgebouw te Amsterdam, de

  Musikverein in Wenen en Teatro Colon (Buenos Aires). In 2010 verzorgde hij in Carnegie Hall

  (New York) de Amerikaanse première van het voor hem geschreven First Harmonium Concerto

  van Martijn Padding, begeleid door het ASKO-Schönberg Ensemble o.l.v. Reinbert de Leeuw.

  Luijmes is artistiek leider van Stichting Longen &amp; Tongen, werkt als tekstschrijver (voor het

  Concertgebouw) was jaren actief als radiomaker (bij de NCRV en IKON). Daarnaast nam hij

  diverse cd’s op, o.a. met een door hem ontdekte suite van Froberger. In het voorjaar 2019 bracht

  hij bij Quintone zijn 4-cdbox Harmonium Atlas uit, die in de Volkskrant 5 sterren kreeg en door

  Luister met een 10 werd bekroond. In het najaar van 2019 hield hij met succes Paddings

  Clavichordconcert “This is a loud world” ten doop. In 2021 publiceerde hij een boek over Bachs

  Mattheuspassie: “O lamm kottes oensjoeldiek”.
masterclass_participant: false
---
