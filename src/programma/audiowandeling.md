---
artists:
  - arnon-grunberg
moreinfo: >-
  Arnon Grunberg (Amsterdam, 1971) is een gevierde en vaak bekroonde
  romanschrijver, woonachtig te New York en Amsterdam. In 1994 verscheen zijn
  debuut Blauwe maandagen, gevolgd door onder andere Figuranten (1997),
  Fantoompijn (2000), De asielzoeker (2003), Huid en Haar (2010), Moedervlekken
  (2016), Goede mannen (2018) en Bezette gebieden (2020). In 1998 schreef hij
  voor de Stichting CPNB het Boekenweekgeschenk, De heilige Antonio. Voor Tirza
  (2006) ontving hij zowel de Gouden Uil als de Libris Literatuurprijs. In 2009
  verscheen een bundeling van zijn reportages, Kamermeisjes en soldaten, in 2021
  gevolgd door een tweede bundeling, Slachters en psychiaters. Zijn nieuwste
  roman De dood in Taormina verscheen in 2021 en in 2023 verschijnt
  Waarheidsliefde en biefstuk. Essays over lezen en schrijven. 


  Grunberg schrijft columns, essays, recensies, korte verhalen en reportages voor diverse kranten, weekbladen en literaire tijdschriften zoals NRC Handelsblad, Vrij Nederland, Humo en de VPRO-Gids. Daarnaast levert hij bijdragen aan internationale kranten en tijdschriften, zoals Die Welt, Die Zeit, Libération, Ha’aretz en The New York Times. Grunberg houdt een weblog bij op www.arnongrunberg.com, schreef wekelijks als ‘De mensendokter’ een bijdrage voor Vrij Nederland en had jarenlang een dagelijkse column in de Volkskrant, Voetnoot, die in boekvorm werd gebundeld. Zijn werk is vertaald in 29 talen. Voor zijn oeuvre ontving hij onder andere de Constantijn Huygens-prijs, de Gouden Ganzenveer, de Johannes Vermeer Prijs en de P.C. Hooft-prijs.
layout: layouts/programmaonderdeel.njk
order: 2
title: Audiowandeling
photo: /assets/uploads/Arnon door Sander Voerman 2.jpg
Samenvatting: "Auteur Arnon Grunberg sprak met festival-initiatiefnemer Marc
  Pantus. Samen nemen ze u mee op een audiowandeling langs iconische plekken in
  het Museumpark Orientalis en het Begraafpark. Onderweg vertelt Arnon over
  uiteenlopende onderwerpen, zoals het antisemitisme van Wagner en Wagner als
  schrijver, maar vooral over het thema van de opera Parsifal: het lijden en de
  verlossing."
location: Ophalen bij de kassa van het Museum, wandelen door Museumpark
  Orientalis en Begraafpark Heilig Landstichting
datetime: |-
  do/vr/za/zo: Doorlopend.

  Toegang: Gratis voor tickethouders en museumbezoekers.
tags: programma
---
